---
layout: post
title: Van raadsman naar advocaat concrete aanbevelingen voor meer genderneutrale wetgeving
date: 2025-03-29 15:00:00+0200
eventdate: 2025-01-01 12:30:00+0200
inline: false
---



Ons WODC-rapport ‘Genderneutrale formulering van wetgeving’ is vandaag (27 januari 2025) verschenen! Meer dan een jaar hebben we eraan gewerkt, soms zelfs gezwoegd. We hebben o.a. algoritmes op de wetteksten afgevuurd op zoek naar (mogelijk) genderspecifieke termen, genderneutrale alternatieven geformuleerd én getest via een vragenlijst en een expertmeeting gehouden.

We konden niet alles oplossen, maar er is veel winst te behalen! Uit ons onderzoek blijkt namelijk dat het prima mogelijk is om wetgeving meer genderneutraal te formuleren en er tegelijkertijd voor te zorgen dat de wet niet iets anders gaat betekenen. In ons rapport doen we daarvoor concrete aanbevelingen.

De term ‘geneesheer’ kan bijvoorbeeld worden vervangen door ‘arts’, ‘raadsheer’ door ‘rechter’ en ‘koopman’ door ‘handelaar’. Soms is het nodig nieuwe woorden te creëren, zoals ‘veilinghoofd’ of ‘ombudspersoon’.

De voornaamwoorden zijn wat moeilijker te vervangen, maar ook dat is mogelijk. Je kan ‘die’, ‘diens’, ‘degene’ gebruiken in plaats van ‘hij’ en ‘zijn’. Je kan ook de persoonsaanduiding zelf herhalen. En je kan met meervoud werken.

En heel belangrijk: volgens deelnemers aan de expertmeeting zijn de juridische risico’s van de voorgestelde genderneutrale(re) alternatieven over het algemeen laag. 

Bekijk het volledige rapport [hier](https://repository.wodc.nl/handle/20.500.12832/3431)
